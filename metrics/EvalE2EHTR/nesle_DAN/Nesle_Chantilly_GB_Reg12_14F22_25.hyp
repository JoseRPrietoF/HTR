 Nos , Amees , humiles abbés de Saint Estiene de Dyyion et nos , maistre Aubriz doiens de la crestiantei de cel maismes leu , faison savoir a touz cels qui verront cels presentes letres que an nostre presence estaubliema dame Ysabiaux , fenme mon signor Estiene Boujon , chevalier , at reconeu de sa propre voluntei , non mie contrainte , que ele per lou lox et per loutroi ; del devant dit mon signor Estiene Boujon son mari at assis delivrei et baillié a Jehant signor de Neelles , damoisial , por lou mariaige Gertruhet fenme del dit Jehant , signor de Neelles , et fille de la dite ma dame Ysabial et del devant dit mon sugnor estiene Boujon , quant que la dite Ysa biaux avoit ne povoit avoir ne devant ne aprés , an la vile de Aschenney , et as apertenences , an  honmes , an terres , an preix , an maisons an bois an aigues , an costumes , an tierces , an dismes , an four , an main morte , an escheoites , an justise et an signorie , grant et petite , et trenchiement an toutes autres choses , nonmées et a nonmer , venues et a avenir , les quex choses dessus dites muevent del chief a la dite ma dame Ysabial femme del dit mon signor Estiene Boujon ; et de toutes cels choses ele sest desvistue per devant nos per lou lox del dit mon signor Estiene son mari ; et an det revistui lou dit Jehant , signor de Neelles , por lui et por la dite Gertnuhet sa fenme , fille de la dite ma dameysabiaul et de mon signor Estiene Boujon ; et ont volui et outroié li devant diz mes sire Estienes boujons et ma dame Yabiax , sa femme que 