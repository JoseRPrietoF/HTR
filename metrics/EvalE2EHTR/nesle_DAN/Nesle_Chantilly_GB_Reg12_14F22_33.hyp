 vint livres de la monoie corrant an borgoigne , que li dit honme de l'eschenge devoient au dit Jehant de Neelles chescun an lou jour de feste saint remei que de ces vint livres li dit Honme ont fait au dit Jehant trente livres de cele maisme monoie ; et se les dites trente livres ne estoient paiiés au dit Jehant ou a ses hoirs ou a lour certain convandement chescun an a Colonmers de anz les octaves de la saint remei , cels dites trente livres seroient quarante livres ; et pour les dites quarante livres se elés ne estoient paiiés dedanz les huit jours aprés ansiguanz li dit honme ont anloié an la main au dit Jehant et de ses hoirs aux maismes et touz lour biens moubles et non moubles an quelque leu que il seroient trovei pour paiier les dites quarante livres au dit Jehant au dit ou a ses hoirs ou a lour certain comandement ; et se il avenoit per avonture que li diz Jehanz ou sui hoir ou  lour comandemenz vendissent les choses as diz Honmes por lou defaut del dit Paiement ; tele vendue cum li diz Jehanz ou sui hoir ou lour comandemenz an feroient li dit Honme et lour hoir sunt tenu del faire et del louher a cels a cui la dite vendue seroit faite ; et li dit Honme de l'eschenge ne lour hoir ne se puient metre an la vile de Colonmiers ne el finaige , an autrui justise fors que an la justise Jehant et a ses hoirs ; et li diz Jehanz ne sui hoir ne puient demander autre justise as diz honmes que tele ne a lour hoirs . C'est a savoir que li dit Honme del dit Eschenge estiront chescun an lou jour de la nativitéi saint Jehant Baptistre dous des proudonmes del dit Eschenge et cil dui proudonme eslehu tenront la justise de touz les honmes et de toutes les femmes del dit Eschenge et cil dui proudonme doivent jurer Jehant ou a ses hoirs ou a lour certain comandement ; an la vile de Colonmies que il a bone foi des amendes que venront per devant lour des diz 