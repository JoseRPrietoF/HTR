 persolvendis , sicut superius est expressum , dictum Johannem et ejus heredes in omnibus et per omnia quittaverunt ; promiserunt quod omnes istas conventiones inviolabiliter per votum suum observare quantum ad hoc , renuntiantes omnibus exceptionibus facti et juris canonici et civilis et omnibus aliis auxiliis quibus dicte conventiones possent impediri . In cujus rei testimonium , nos predictus G . , Dei gratia Lingonensis episcopus , presentibus litteris sigillum nostrum apponi fecimus ad peticionem dictarum monialium et Johannis supradicti . Actum anno Domini millesimo ducentesimo sexagesimo quarto , mense martio .  Nos , Guido , humilis abbas beate Marie de Castellione  , et ego Clemens , capellanus de Castro Castellionis , notum facimus presentibus et futuris quod Guillermus de Neellis in presentia nostra recognovit se vendidisse domino Andree de Neellis militi , nepoti suo , omne illud quod habebat vel habere debebat in redditibus frugum scilicet in terciis , in decimis et in omnibus aliis redditibus in tota castellatione de Noheriis castro et de Noheriis villa et de Chapelgrimaul , pro centum libris divionensium jam solutis ; conditione autem tali quod si dictus Guillermus dictam venditionem redimere voluerit usque ad viginti annos , pro dicta summa pecunie rehabebit ; hoc salvo quod dictus Guillermus promisit obligando se dicto militi quod venditiones in manu dicti militis factas ante redemptionem dicte venditionis redimere non posset 