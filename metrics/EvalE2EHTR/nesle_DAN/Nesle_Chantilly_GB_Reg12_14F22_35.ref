 quitte que il ne paiassent la mise que seroit sus lour de ce que cil del dit eschenge devroient . Et se li honme audit Jehant et a ses hoirs ne autre faisoient tort a aucuns honmes del dit eschenge li dui honme qui seroient eslehu per la conmunautei lou querroient au dit Jehant ou a ses hoirs ou a lour comandement que lou tort fait lour feist deffaire et amender ; et se il nel faisoient deffaire et amender , li dui dit honme eslehu lou querroient a nos ou a noz hoirs ou a nostre comandement que nos lour fesissiens deffaire et amender lou tort fait que lour auroit estei faiz . Et se li sergenz au dit Jehant ou a ses hoirs jurez de Colonmiers prennoit les honmes del dit aschenge ou lour choses an forfait li diz sergenz les doit rendre maintenant as diz dous honmes eslehuz de la conmunaltei del dit aschenge et li dui dit honme sunt tenu de regarder se il hi at forfait ou non ; et doivent garder et rendre au dit Jehant et  a ses hoirs si cum il est dessus dit . Et por ce que ce soit plus ferme chose nos avons mis nostre seel an ces presentes letres per la voluntei et per lou outroi del dit Jehant et des diz honmes del dit aschenge . Ce fu fait an lan de grace m . cc . et sexante et cinc , el mois de septembre lendemain de la saint Matheu .  Nos Hugues , dux de Borgoigne , faisons savoir a touz cels qui verront et orront ces presentes letres que an nostre presence estaubliz por ce specialment Guillaumes , filz mon signour Rennier de Retei , chevalier , at reconehu lui fors de toute auvoherie et an leiaul aaige lui avoir eschengi√© perpetuelment a Jehant , escuier , signour de Neelles , Drouhet lou fil dan Durant dit Voisons et Germain son frere , aux et lour choses , lou fil feu Litier 