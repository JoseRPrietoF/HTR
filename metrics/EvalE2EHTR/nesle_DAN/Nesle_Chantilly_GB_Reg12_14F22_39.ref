 et a lour hoirs , de lui et de ses hoirs bien et leiaulment , et que il contre ceste quittance ne vanrat ne autrui an non de lui ne ferat venir de ci an avant ne nule chose n'i reclamerat . El tesmoignaige de la quel chose nos avons mis nostre seaul an ces presentes letres a la requeste del dit Matheu . Ce fu fait an l'an de grace m . cc . lviii . el mois de marz .  Nos , Hugues , dux de Borgoigne , faisons savoir a touz cels qui verront ces presentes letres que an nostre presence estaubliz Jehanz de Naelles , filz mon signour Andreu de Naelles , at reconehu per devant nos que il at donei a Reyne , suer mon signour Hugon de Remelley , que fu fenme Gauteron de Seneilley qui estoit apellez de Naelles ,  et a Juhannete , fille de la dite Reyne , et as hoirs de lour propre cors an heritaige permaignauble la maison que fu mon signour Poinçon de Naelles que est an la vile de Naelles , et lou més et lou cortil qui est delez la maison que fu as boixeaus , et lou champ des hautures , et lou champ au prestre qui est delez , et lou champ qui fu a la Bordeliere , et lou champ Guillaume qui siet an la voie de Verdonnay , et la conme de la voie de Colonmiers , et dous jornaux qui furent Guillaume selonc lou champ au boitous , et un jornaul qui fu Herbert lou Giffart qui siet an la voie de Sauvesey , et lou champ de Bruhières , et lou champ des Penduz , et ce que il at el champ de Forest , bois et plain , senx la cloison ansic cum li peres Jehant lou fit assarter , et lou champ de la conme au maire ; an fié et an chasement que ce la dite Reyne , Juhannete sa fille et lour hoir qui istront de lour 