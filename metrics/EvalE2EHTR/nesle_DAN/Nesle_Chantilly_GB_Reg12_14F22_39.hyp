 et a lour hoirs , de lui , et de ses hoirs bien et leiaul ment ; et que il contre ceste quittance ne vanrat ne autrui an non de lui ne ferat venir de ci an avant ne nule choseni reclamerat . El tesmoignaige de la quel chose nos avons mis nostre seaul an ces presentes letres a la requeste del dit Matheu . Ce fu fait an l'an de grace m . cc . lxviiii , el mois de marz .  Nos , Hugues , dux de Borgoigne , faisons savoir a touz cels qui verront ces presentes letres que , an nostre presence estaubliz , Jehanz de Naelles , filz mon signour Andreu de Naelles , at reconehu per devant nos que il at donei a Reyne suer mon signour Hugon , de remelley que fu fenme Gauteron de Seneilley qui estoit apelles de Naelles ,  et a Juhannete fille de l'asdite Reyne , et as hoirs de lour propre cors , an heritaige permaignauble la maison que fu mon signour Poincon de Naelles , que est an la vile de Naelles , et lou mes et lou cortil qui est delez la maison que fu as boixeaus ; et lou champ des hantures ; et lou champ au prestre qui est deléz ; et lou champ qui fu a la bordeliere ; et lou champ Guillaume qui siet an la voie de verdomay et la conme de la voie de Colonmiers ; et dous jornaux qui furent Guillaume selonc lou champ au boitous et un jornaul qui fu herbert lou Guifart qui siet an la voie de Savveseue ; et lou champ de Bruhieres et lou champ des penduz ; et ce que il at el champ de forest , bois et plain , senz la cloison , ansio cum li peres , Jehant lou fist assarter ; et lou champ de la conme au maire , an fié et an chasement que ce la dite reyne Juhannete sa fille et lour hoir qui istront de lour 