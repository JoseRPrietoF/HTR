 Gertruhez fenme del dit Jehant et lour fille ou li hoir de son cors après lou decés des devant diz mon signor Esteine et ma dame Ysabial reveingnent an fraraige germain de toute lour terre et de touz lour autres biens , quel que il soient et ou que il soient , et ont promis per devant nos li devant diz mes sires Estienes et madame Ysabiaux per lour soirement corporelment donez , cestes devant dites covenances a tenir et a garder anterinement et que il non iront ancontre ne feront a aler ne consentiront a aler per aux ne per aucun . Et quant a ces choses tenir et garder il ont renoncié devant nos a toutes barres et a toutes exceptions et a touz droiz de clerc et de laiz et maismement la dite madame Ysabias  at renoncié a toutes menieres de avouherie , et a toutes autres choses que li porroient aidier et que porroient et devroient ampauchier cels covenences an aucune chose ; et por ce que ce soit ferme chose et estauble , nos as proieres des devant diz mon signor Estiene et madame Ysabial avons mis noz seels an cels presentes letres an tesmoignaige de veritei ; ce est fait en l'an de grace m . cc . et sexante et trois el mois de juignet .  Nos , magister Guillermus de Clameriaco , canonicus et officialis Eduensis , notum facimus universis presentes litteras inspecturis quod in nostra propter 