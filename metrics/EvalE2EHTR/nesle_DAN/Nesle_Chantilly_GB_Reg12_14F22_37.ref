 fenme au dit Jehant que l'at volu senz nule force ; et li diz Guillaumes s'est desvistuz corporelment per devant nos por lui et por ses hoirs de toutes les devant dites choses que il tenoit an la devant dite vile de Colonmiers et as apertenences ne devoit avoir ; et an at mis an corporel saisine lou dit Jehant , signour de Neelles , et Gertrui sa femme , por aux et por lour hoirs , per lou lox et per lou outroi mon signour Jehant de Retey chevalier , frere au dit Guillaume , del cui fié les dites choses de Colonmiers sunt , et per lou lox et per lou outroi mon signour Rennier de Recey , chevalier , pere as diz mon signour Jehant et Guillaume . Semblaublement , li diz Jehanz de Neelles et Gertruz sa fenme se sunt desvistu per devant nos por aux et por lour hoirs des dites dix livrées de terre a viennois que il avoient an la dite vile de Talant et an ont mis an corporel saisine lou dit  Guillaume por lui et por ses hoirs per lou titre de perpetuel et de loial eschenge ; et ont promis les dites parties per lour soiremenz donéz corporelment que contre les dites choses ou aucune ne venront ne consentiront a venir , per aux ne per autrui , an fait ne an dit , desoranavant ainçois les garderont et garentiront li une partie a l'autre contre touz chalongenz leialment tant que a droit per lou soiremenz devant nonméz et tant cum a ceste garantie porter , li une partie oblige a l'autre touz ses biens moubles et non moubles , acquis et acquerre , et tant que a ce garder fermement et perduraublement senz corrumpre , les dites parties an renuncent per devant nos au droit qui dit que covenences ou l'on est decehuz outre la moitié del droiturier pris ne valt et au droit qui dit que les choses que sunt nonmées as covenences se eles ne sunt delivrées ne valent maismement la dite 