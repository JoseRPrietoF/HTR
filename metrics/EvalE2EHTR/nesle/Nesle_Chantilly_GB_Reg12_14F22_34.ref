honmes et des dites fenmes del dit eschenge et que hi eschenront et seront jugiés rendront au dit Jehant ou a ses hoirs ou a lour certain comandement an la vile de Colonmiers doues foiz an l'an ; c'est a savoir a Pasques et a la Touz Sainz ; et les amendes sunt teles que li amende que monteront a sexante et cinc solz per la costume de Borgoigne doit estre amenée a la moitié et li amende de sept solz a douze deniers ; et se li dui honme qui seroient eslehu per la communaltei faisoient nul deffaut anvers lou dit Jehant ne anvers ses hoirs , li diz Jehant ne sui hoir ne les puient ajorner per devant aux ne gaigier ne travaillier , mais lour doivent querir li diz Jehant ou sui hoir , par nos ou per nostre comandement , lou tort fait se il lou faisoient ; et nos ou nostres comandement ou nostre hoir devons faire johir lou dit Jehant ou ses hoirs des diz dous honmes selonc la costume de Borgoigne ; et li diz Jehanz ne sui hoir ne puient plus demander as diz honmes del dit eschenge ne a lour hoirs an nule justise que soit se li dit honme del dit eschenge ne faisoient chose per quoi il deussent perdre la vie del cors ou aucun menbre selonc les costumes de Borgoigne ; et se ce avenoit la justise est au dit Jehant ou a ses hoirs ou a lour comandement ; et se nuls qui fust demandoit aucune chose as diz honmes del dit eschenge , li dit honme doivent faire droit per les diz dous honmes qui seroient eslehu de la conmunaltei del dit eschenge , ne l'on ne les puet ne ne doit autrement contreindre ; et se il avenoit chose que li dit honme ou aucun del dit eschenge presissent les fenmes au dit Jehant ou a ses hoirs qui an portassent les meis taillaubles et asploitaubles au dit Jehant et a ses hoirs et les heritaiges por ce ne seroient il pas quitte que il ne paiassent la taille au dit Jehant et a ses hoirs ; et se li honme au dit Jehant ou a ses hoirs prennoient les fenmes del dit eschenge que an portassent lour heritaiges , por ce ne seroient il pas