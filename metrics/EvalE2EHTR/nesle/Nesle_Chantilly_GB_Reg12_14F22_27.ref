hoc presentia constitutus Johannes domicellus , dominus de Neelles , dat , concedit et assignat Comitisse , sorori sue , sancti moniali Sancti Andochii Eduensis dimidium modium bladi frumenti et avene per medium ad mensuram Sinemuri et duos modios vini ad mensuram Belne ; quod bladum et quod vinum prefata Comitissa percipiet et habebit ad vitam suam , tantummodo , prout asserit idem Johannes , pro portione que competit eidem Comitisse in bonis paternis ac maternis . Quos duos modios vini predictos dictus Johannes assidet et assignat dicte Comitisse in villa de Cherantois cum predicto dimidio modio bladi super redditibus omnibus et singulis quos idem Johannes habet apud Cherantois et in appenditiis et pertinentiis dicti loci . Promittit siquidem idem Johannes reddere ac solvere et deliberare apud Cherantois prefate Comitisse vel ejus mandato dictos duos modios vini tempore vindemiarum et dictum dimidium modium bladi in festo beati Andree apostoli singulis annis quamdiu vixerit Comitissa memorata . Si vero redditus et res quos et quas idem Johannes habet apud Cherantois et in appenditiis et pertinentiis ipsius loci sufficere non possent ad solutionem dictorum vini et bladi dicte Comitisse faciendam dictus Johannes promittit et tenetur supplere de aliis redditibus suis ubicumque sint et quicumque illud quod deficeret ad dictam solutionem bladi et vini predictorum faciendam ; hec omnia predicta et singula prout superius sunt expressa prefatus Johannes promittit et tenetur bona fide firmiter tenere ac etiam observare et contra non venire nec aliquid attemptare se ac heredes suos et omnia