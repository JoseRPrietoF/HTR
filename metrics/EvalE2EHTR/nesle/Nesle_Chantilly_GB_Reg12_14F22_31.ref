nec res precipue in manu dicti militis obligatas recognovit preterea dictus Guillermus quod omnia predicta movebant de feodo dicti Andree militis . Quod ut firmum permaneat , ad peticionem partium , presentes litteras sigillorum nostrorum munimine roboravimus . Actum anno Domini millesimo ducentesimo quadragesimo quinto , mense Augusto . Ego , Hugo dux Burgundie , notum facio omnibus presentes litteras inspecturis quod ego excambiavi dilecto et fideli meo Andree , domino de Neelles , et Matheo , fratri suo , quicquid habebam et tenebam apud Colonmerium Siccum et in finagio ejusdem , tam in hominibus quam in justiciis et rebus aliis , et maxime quicquid homines mei de Colonmerio habebant in finagio dicte ville ad illum totum quod dicti dominus Andreas et Matheus , frater suus , de Neeles , habebant vel habere poterant apud Villebarnei , tam in hominibus quam in omnibus rebus aliis , et maxime dotem quam Alaydis , filia domini Willermi de Marrigneyo , militis , tenet relicta scilicet Huonis fratris supradictorum Andree et Mathei apud Vilebarney excepta excasura domine Sumbernionis et here