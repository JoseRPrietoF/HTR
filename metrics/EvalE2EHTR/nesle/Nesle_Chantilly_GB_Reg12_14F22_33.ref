vint livres de la monoie corrant an Borgoigne que le dit honme de l'eschenge devoient audit Jehant de Neelles chascun an lou jour de feste saint Remei ; que de ces vint libres li dit honme ont fait au dit Jehant trente livres de cele maisme monoie ; et se les dites trente livres ne estoient payés audit Jehant ou a ses hoirs ou a lour certain comandement chescun an a Colonmers dedanz les octaves de la Saint Remei , cels dites trente livres seroient quarante livres ; et pour les dites quarante livres , se eles ne estoient payées dedanz les huit jours aprés ansiguanz , li dit honme ont anloié an la main au dit Jehant et de ses hoirs aux maismes et touz lour biens moubles et non moubles , an quelque leu que il seroient trovei , pour paiier les dites quarante livres au dit Jehant au dit ou a ses hoirs ou a lour certain comandement ; et se il avenoit per aventure que li diz Jehanz ou sui hoir ou lour comandemenz vendissent les choses as diz honmes por lou defaut del dit paiement tele vendue cum li diz Jehanz ou sui hoir ou lour comandemenz an feroient , li dit honme et lour hoir sunt tenu del faire et del louher a cels a cui la dite vendue seroit faite ; et li dit honme de l'eschenge ne lour hoir ne se puient metre an la vile de Colonmiers ne el finaige an autrui justise fors que an la justise Jehant et a ses hoirs ; et li diz Jehanz ne sui hoir ne puient demander autre justise as diz honmes que tele ne a lour hoirs ; cest a savoir que li dit honme del dit eschenge esliront chescun an lou jour de la nativitei Saint Jehant Baptistre dous des proudonmes del dit eschenge , et cil dui proudonme eslehu tenront la justise de touz les honmes et de toutes les fenmes del dit eschenge ; et cil dui proudonme doivent jurer Jehant ou a ses hoirs ou a lour certain comandement an la vile de Colonmiers que il a bone foi des amendes que venront per devant lour des diz