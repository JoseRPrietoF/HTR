Johannis et Comitisse presentibus litteris sigillum curie Eduensis duximus apponendum . Actum et datum Edue , anno Domini mo cco sexagesimo tercio , mense septembri . Nos , G . , Dei gratia Lingonensis episcopus , notum facimus universis presentes litteras inspecturis quod in nostra presentia constitutus Johannes de Neelles , domicellus , recognovit se dedisse et concessisse dilectis sororibus suis Agneti et Aiglantine , monialibus de Rubeomonte , quatuor sexteria frumenti ad mensuram Castellionis annui redditus quamdiu in grangia dicti Johannis de Neelles singulis annis capienda ac reddenda monialibus antedictis in octabis beati Martini hiemalis . Et altera predictarum monialium sublata de medio , altera superstes dicta quatuor sexteria frumenti quamdiu vixerit annuatim in dicta grangia de Neelles recipiet vel capi faciet et habebit ; ita tamen quod dicta sexteria frumenti quatuor post decessum predictarum monialium ad jus et proprietatem dicti Johannis et ejus heredem revertentur ; et ad mensurandum dictum bladum dicte moniales vel altera earundem vel earum nuntius debent interesse blado supradicto sic mensurato , predictus Johannes vel ejus heredes duci facient predictum bladum apud Rubeummontem , propriis sumptibus , et ibi dictis monialibus vel alteri earum liberari ; et sciendum quod dicte moniales pro predictis quatuor sexteriis frumenti sibi singulis