Gertruz an renonce de sa bone voluntei , a avouherie de marie et a toute ayde donée an favour de fenme ; et les dites parties ansemble an renoncent a tout droit , et a toute aiyde et de crestientei et de poestei que porroient ampaauchier les dites convenences , an aucune chose . Et por ce que ce soit ferme chose et estauble nos devant diz Hugues dux de Bois oigne avons louhei lou dit Aschenge jauf nostre fié faisant et sauf nostre droit et lou autrui Et avons seellées ces presentes letres de nostre seel an tesmoignaige de Veritei , a la requeste des parties . Ce fu fait an l'an de l'incarnacion nostre Signour mil douz tenz sexante et sept el mois de joignet . Nos , Hugues , dux de Borgoigne , faison savoir a ouzcels qui verront et orront ces presentes letres que an nostre presence estaubliz mes sire Matheus de Naelles , chevaliers , at reconehu per devant nos que il quitte a touz jors senz nul reclain de son aspone , gréz, et non mie contrainz a Jehant , damoiseal , signour de Naelles , et a ma dame Harmengeart dite Blanche dame de Sombernon , fille mon signour Matheu e hastez et a lour hoirs apres ce que les parties furent faites del devant dit Matheu et del devant dit Jehant lou fié de Cormoillon , et s'en est desvistuz li devant diz Matheus per devant nos , et an at anvistu lou devant dit Jehant et la devant dite Harmengeart corporelment et at promis cil diz Matheus per sa foi donée corpoent resengarantir cele quittance de cel fié devant dit au dit Jehant et a la dite ma dame Harmengeart